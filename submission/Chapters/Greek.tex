\setlanguage{monogreek}

\chapter{Περιγραφή Πρωτοκόλλου}
\label{appendices:greek}

Εδώ θα παραθέσουμε μια περιγραφή του πρωτοκόλλου το οποίο υλοποιήσαμε.


\section{Εισαγωγή}
Το Pidgin είναι μια διαδεδομένη εφαρμογή desktop για συνομιλίες πραγματικού χρόνου.
Συνοδεύεται από το OTR πρόσθετο το οποίο, χρησιμοποιώντας το OTR πρωτόκολλο \cite{otr} \cite{otr_improvedauth} \cite{otr_userstudy}, προσθέτει στο Pidgin τη δυνατότητα των από άκρο σε άκρο κρυπτογραφημένων συνομιλιών μεταξύ δύο ατόμων.
Έτσι προσφέρει ασφαλείς συνομιλίες στις οποίες μόνο οι συνδιαλεγόμενοι μπορούν να διαβάσουν τα μηνύματα που ανταλλάσσονται, τα οποία είναι κρυφά ακόμα και στον πάροχο επικοινωνίας.
Παρότι το ίδιο το OTR πρόσθετο προσφέρει συνομιλίες μόνο δύο ατόμων, τα υποβόσκωντα πρωτόκολλα συχνά παρέχουν "δωμάτια" πολλών χρηστών, όπου πολλοί μπορούν να συνομιλούν ταυτόχρονα μεταξύ τους.
Μέχρι τώρα όσοι μιλούσαν σε τέτοιου είδους δωμάτια δεν απολάμβαναν τα πλεονεκτήματα της από άκρο σε άκρο κρυπτογράφησης.

Στόχος της εργασίας μας είναι η υλοποίηση μιας βιβλιοθήκης για ασφαλείς συνομιλίες μεταξύ πολλών ατόμων.
Επιπρόσθετα υλοποιούμε κι ένα πρόσθετο για το Pidgin το οποίο χρησιμοποιεί αυτή τη βιβλιοθήκη έτσι ώστε να επιτρέπει τους χρήστες του Pidgin να συνομιλούν ασφαλώς σε ένα οικείο περιβάλλον.

Η δουλειά μας βασίζεται θεμελιωδώς στο mpOTR paper \cite{mpotr}.
Ακολουθώντας τις συμβάσεις του OTR πρωτοκόλλου, ο όρος "ιδιωτικός" χρησιμοποιείται για να περιγράψει τις ιδιότητες των συνομιλιών της πραγματικής ζωής:

\begin{itemize}
  \item Εμπιστευτικότητα\\
    Μόνο οι συμμετέχοντες μπορούν να διαβάσουν τα μηνύματα\\[0.2cm]

  \item Αυθεντικοποίηση\\
    Οι συμμετέχοντες είναι βέβαιοι ότι πραγματικά μιλάνε σε αυτούς που νομίζουν ότι μιλάνε\\[0.2cm]

  \item Διαψευσιμότητα\\
    Κανείς δε μπορεί να αποδείξει σε κάποιον που δε συμμετείχε στη συνομιλία, ότι κάποιο συγκεκριμένος συμμετέχοντας έλαβε μέρος στη συνομιλία αυτή\\[0.2cm]

  \item Προώθηση Μυστικότητας\\
    Εάν τα μακροπρόθεσμα μυστικά ενός χρήστη εκτεθούν σε κάποιον επιτιθέμενο, τότε αυτός δε μπορεί να διαβάσει κανένα μήνυμα το οποίο στάλθηκε παλαιότερα\\[0.2cm]

\end{itemize}

Όταν έχουμε να κάνουμε για συνομιλίες πολλών ατόμων, μια ακόμα ιδιότητα απαιτείται.
Αυτή η ιδιότητα λέγεται συνέπεια περιεχομένων δωματίου, και γενικά δηλώνει ότι όλοι οι συμμετέχοντες έχουν την ίδια εικόνα για τα μηνύματα που έχουν σταλθεί σε κάποιο δωμάτιο.

Για να υλοποιήσουμε το mpOTR πρωτόκολλο το οποίο περιγράφεται στο \cite{mpotr}, έπρεπε να συγκεκριμενοποιήσουμε τα υπο-πρωτόκολλα τα οποία χρησιμοποιούταν ως μαύρα κουτιά και δεν περιγράφηκαν πλήρως.
Προτείνουμε μια συγκεκριμένη Διαψεύσιμη Ανταλλαγή Κλειδιών Υπογραφής (DSKE) η οποία βασίζεται σε εκτέλεση κατά ζεύγη του τριπλού \dhname πρωτοκόλλου.
Για την Ομαδική Συμφωνία Κλειδιού (GKA) χρησιμοποιούμε το πρωτόκολλο που περιγράφεται στο \cite{mpenc}, αλλά χρησιμοποιούμε κλασσικό \dhname (δηλαδή όχι \dhname ελλειπτικών καμπυλών).

Υλοποιούμε την mpOTR βιβλιοθήκη ως κομμάτι της αρχικής OTR βιβλιοθήκης όπως φαίνεται στο \href{https://github.com/Mandragorian/libotr/tree/mpotr}{το github repo μας\footnote{https://github.com/Mandragorian/libotr/tree/mpotr}}, η οποία μέχρι τώρα πρόσφερε συνομιλίες μόνο για δύο συμμετέχοντες.
Το πρόσθετο μας βασίζεται στο ήδη υπάρχον OTR πρόσθετο το οποίο αναπτύσσεται από την κοινότητα του OTR, και μπορεί κανείς να το δει στο \href{https://github.com/Mandragorian/pidgin_otr/tree/mpotr_integration}{το github repo μας\footnote{https://github.com/Mandragorian/pidgin\_otr/tree/mpotr\_integration}}.
%------------------------------------------------

\section{Το Πρωτόκολλο}

Στον αλγόριθμο \ref{algorithms:mpotr_algo_greek} παρουσιάζουμε τη συμπεριφορά του πρωτοκόλλου.
Το πρωτόκολλο χωρίζεται σε διάφορες φάσεις τις οποίες ονομάζουμε υπο-πρωτόκολλα.
Τα τέσσερα πρώτα από αυτά (Offer, DSKA, GKA και Attest) είναι υπεύθυνα για να κατασκευάσουν όλη την απαραίτητη πληροφορία που απαιτείται ώστε να λάβει χώρα μια ιδιωτική συνομιλία.
Το Communication υπο-πρωτόκολλο είναι αυτό το οποίο αναλαμβάνει να φέρει εις πέρας την ίδια τη συνομιλία.
Τέλος το Shutdown υπο-πρωτόκολλο είναι υπεύθυνο ώστε να γίνει κάθε απαιτούμενη ενέργεια που πρέπει να συμβεί πριν κλείσει μια συνομιλία.
Παρουσιάζουμε εν συντομία τα υπο-πρωτόκολλα αυτά παρακάτω.

Κατά τη διάρκεια του Offer υπο-πρωτοκόλλου, οι συμμετέχοντες υπολογίζουν ένα αναγνωριστικό $sid$ για τη συνομιλία.
Αυτό είναι ένας αριθμός, μοναδικός με μεγάλη πιθανότητα, που ταυτοποιεί τη συνομιλία.

Κατά το DSKE υπο-πρωτόκολλο, κάθε συμμετέχοντας κατασκευάζει έναν πίνακα αντιστοίχησης $\mathcal{S}$ ο οποίος αντιστοιχεί κάθε συμμετέχοντα σε ένα κλειδί υπογραφής το οποίο θα χρησιμοποιηθεί γι αυτή τη συνομιλία.
Κάθε συμμετέχοντας παράγει ένα εφήμερο κλειδί υπογραφής με το οποίο θα αυθεντικοποιεί τα μηνύματά του.
Έπειτα κάθε συμμετέχοντας στέλνει το δημόσιο κομμάτι του κλειδιού υπογραφής του με κάθε άλλο συμμετέχοντα, χρησιμοποιώντας μια Διαψεύσιμη Αυθεντικοποιημένη Ανταλλαγή Κλειδιού (DAKE).
Όταν όλοι έχουν ανταλλάξει τα κλειδιά τους με όλους ο κάθε συμμετέχοντας έχει κατασκευάσει τον πίνακα αντιστοίχισης του.
Αφού η ανταλλαγή κλειδιού είναι διαψεύσιμη, το ίδιο ισχύει και για τα κλειδιά υπογραφής.
Θα μιλήσουμε πιο αναλυτικά για το DSKE και το DAKE στην παράγραφο (\ref{dske_subprot}).

Κατά το GKA υπο-πρωτόκολλο, οι συμμετέχοντες παράγουν ένα κοινό κλειδί $\mathcal{K}$ το οποίο θα χρησιμοποιηθεί για να παραχθούν κλειδιά κρυπτογράφησης.
Τα κλειδιά αυτά θα χρησιμοποιηθούν για να κρυπτογραφηθούν τα μηνύματα που θα σταλούν κατά τη συνομιλία.
Το υπο-πρωτόκολλο αυτό περιγράφεται αναλυτικότερα στην παράγραφο (\ref{gka_subprot}).

Κατά το Attest υπο-πρωτόκολλο οι συμμετέχοντες αυθεντικοποιούν το αναγνωριστικό $sid$ και σιγουρεύονται ότι έχουν φτάσει στον ίδιο πίνακα αντιστοίχισης κλειδιών υπογραφής $\mathcal{S}$.

Κατά το Communication υπο-πρωτόκολλο, λαμβάνει χώρα η ίδια η συνομιλία.
Οι χρήστες χρησιμοποιούν το κοινό μυστικό $\mathcal{K}$, τα εφήμερα κλειδιά υπογραφής και τον πίνακα αντιστοίχισης $\mathcal{S}$, ώστε να κρυπτογραφήσουν και να αυθεντικοποιήσουν τα μηνύματά τους.
Όταν τελειώσει αυτή η φάση παράγεται ένα αντίγραφο της συνομιλίας το οποίο περιέχει όλα τα μηνύματα της συνομιλίας.

Κατά το Shutdown υπο-πρωτόκολλο, οι συμμετέχοντας αποφασίζουν αν υπάρχει συνέπεια περιεχομένων δωματίου και αποκαλύπτουν τα ιδιωτικά κομμάτια των κλειδιών υπογραφής τους.
Εάν τα περιεχόμενα είναι όντως συνεπή τότε λέμε ότι υπάρχει ομοφωνία.
Η αποκάλυψη των ιδιωτικών κλειδιών υπογραφής προσθέτει επιπλέον διαψευσιμότητα στο πρωτόκολλο, όπως και η αποκάλυψη των MAC κλειδιών στο OTR πρωτόκολλο.
Παρόλα αυτά είναι προαιρετικό βήμα καθώς το πρωτόκολλο που προτείνεται είναι διαψεύσιμο και χωρίς την αποκάλυψη.

\begin{algorithm}[t]
  \caption{mpOTR($\mathcal{P}$) --- τρέχει μια συνεδρία του πρωτοκόλλου mpOTR}
  \label{algorithms:mpotr_algo_greek}
  \input{Algorithms/mpotr.tex}
\end{algorithm}

\section{Τα υπο-πρωτόκολλα}
\label{subprots}

Εδώ θα παρουσιάσουμε τα δύο υπο-πρωτόκολλα τα οποία δεν περιγράφονται στο \cite{mpotr}, δηλαδή τη Διαψεύσιμη Ανταλλαγή Κλειδιών Υπογραφής και την Ομαδική Συμφωνία Κλειδιού.

\subsection{DSKE}
\label{dske_subprot}

Στο\cite{mpotr} η ανταλλαγή κλειδιών υπογραφής περιγράφηκε χρησιμοποιώντας ένα πρωτόκολλο που το ονόμαζε ως Διαψεύσιμη Αυθεντικοποιημένη Ανταλλαγή Κλειδιού (DAKE) ως μαύρο κουτί.
Στην υλοποίησή μας χρησιμοποιούμε το τριπλό \dhname πρωτόκολλο ως DAKE, το οποίο είναι αυθεντικοποιημένο και διαψεύσιμο.

Κάθε συμμετέχοντας εκτελεί μια τριπλή \dhname ανταλλαγή κλειδιού με κάθε άλλο συμμετέχοντα στο δωμάτιο και έτσι κατασκευάζουν ένα κοινό μυστικό.
Με αυτό το μυστικό θα κρυπτογραφήσει και έπειτα θα αυθεντικοποιήσει το δημόσιο κομμάτι του κλειδιού υπογραφής του, και θα στείλει το αποτέλεσμα στον άλλον συμμετέχοντα.

Αφού όλοι οι συμμετέχοντας έχουν ανταλλάξει τα κλειδιά υπογραφής τους με όλους τους άλλους, με τον τρόπου που περιγράφηκε παραπάνω, έχουν σχηματίσει τον πίνακα αντιστοίχισης $\mathcal{S}$.
Είναι άξιο να σημειωθεί ότι η DSKE είναι η μόνη φάση κατά την εγκατάσταση της συζήτησης κατά την οποία $O(n^2)$ μηνύματα ανταλλάσσονται.
Μετά στέλνονται $O(n)$ μηνύματα.

Μια σχηματική περιγραφή του πρωτοκόλλου φαίνεται στο σχήμα \ref{den_ake_schematic}.


\subsection{GKA}
\label{gka_subprot}


Για την Ομαδική Συμφωνία Κλειδιού χρησιμοποιούμε το πρωτόκολλο που περιγράφεται στο \cite{mpenc}.
Επαναλαμβάνουμε ότι η βασική ιδέα είναι η \dhname ανταλλαγή κλειδιού, γενικευμένη για πολλούς συμμετέχοντες.

Κατά τη GKA τα μηνύματα ανταλλάσσονται σε δύο φάσεις. Στη φάση της ροής και στη φάση της αντιροής.
Κατά τη φάση της ροής τα μηνύματα ανταλλάσσονται σειριακά μεταξύ των συμμετεχόντων.
Ο κάθε συμμετέχοντας υπολογίζει κάποια ενδιάμεσα κλειδιά, βασιζόμενος στα ενδιάμεσα κλειδιά που έλαβε από τον προηγούμενό του.
Τα ενδιάμεσα κλειδιά αυτά θα τα στείλει στον επόμενο του.
Μετά το πέρας της φάσης ροής, ο τελευταίος συμμετέχοντας έχει αρκετά δεδομένα ώστε να παράξει το κοινό μυστικό.
Επίσης έχει όλη την πληροφορία που χρειάζεται και από τους υπόλοιπους συμμετέχοντες, ώστε να φτιάξουν και αυτοί το κοινό μυστικό.
Αυτή η πληροφορία μεταδίδεται στους υπολοίπους όπως φαίνεται στο σχήμα \ref{figures:gka_downflow}.

Στους αλγορίθμους \ref{upflow_algo_greek}, \ref{downflow_algo_greek}, και \ref{gka_proto_algo_greek} παρουσιάζεται η κεντρική ιδέα της GKA.

\begin{algorithm}[t]
  \caption{SendUpflow($InterKeys$, $x$, $\hat{Y}$) --- στέλνει την νέα λίστα ενδιάμεσων κλειδιών στον επόμενο συμμετέχοντα.}
  \label{upflow_algo_greek}
  \input{Algorithms/send_upflow.tex}
\end{algorithm}

\begin{algorithm}[t]
  \caption{SendDownflow($InterKeys$, $x$) --- εκπέμπει την λίστα ενδιάμεσων κλειδιών αντιροής στους υπόλοιπους συμμετέχοντες.}
  \label{downflow_algo_greek}
  \input{Algorithms/send_downflow.tex}
\end{algorithm}

\begin{algorithm}[p]
  \caption{GKA($\mathcal{P}$, $sid$, $\mathcal{S}$) - εκτελεί μια Ομαδική Συμφωνία Κλειδιού και παράγει το κοινό μυστικό στο πλαίσιο του συμμετέχοντα $\hat{X}$.}
  \label{gka_proto_algo_greek}
  \input{Algorithms/gka.tex}
\end{algorithm}

\section{Πρωτογενείς Διαδικασίες}

\subsection{Ομάδα Diffie--Hellman}

Στην υλοποίηση μας επαναχρησιμοποιήσαμε τον κώδικα για την ανταλλαγή κλειδιού \dhname από τη βιβλιοθήκη libotr.
Αυτό σημαίνει ότι χρησιμοποιούμε κλασσικό \dhname και συγκεκριμένα την ομάδα υπ. αριθμόν 5 με συντελεστή μήκους 1536 bit.
Στους αλγορίθμους που περιγράψαμε παραπάνω όλες οι υψώσεις σε εκθέτη γίνονται σε αυτή την ομάδα.

\subsection{Κρυπτογράφηση}

Για την κρυπτογράφηση χρησιμοποιούμε AES-128 σε Counter τρόπο λειτουργίας, όπως και στο απλό OTR.
Επιλέξαμε τον AES με κλειδί 128 bit και όχι με 256 αφενός γιατί η ομάδα \dhname που χρησιμοποιούμε δεν παρέχει 256 bit εντροπίας και αφετέρου εξαιτίας διαφόρων μελετών που υποδεικνύουν ότι o αλγόριθμος δρομολόγησης κλειδιού του AES-128 είναι πιο ανθεκτικός σε επιθέσεις \cite{aes-key-recov} \cite{rijndael-improved-analysis}.

Για να κρυπτογραφηθεί ένα μήνυμα, ο χρήστης παραθέτει το κοινό μυστικό με το προσωπικό του αναγνωριστικό για τη συζήτηση και δημιουργεί ένα προσωπικό κλειδί ως εξής:

\[
k_{enc} = H(id_{προσωπικο} || master\ key)
\]

Για τον μετρητή ο κάθε χρήστης διατηρεί τοπικά το δικό του προσωπικό πάνω μισό (τα 8 πιο σημαντικά bytes) το οποίο αυξάνει κατά 1 κάθε φορά που στέλνει ένα μήνυμα.
Το κάτω μισό (8 λιγότερο σημαντικά bytes) είναι πάντα αρχικοποιημένα στο 0.
Σε κάθε μήνυμα που στέλνεται προστίθεται το πάνω μισό του μετρητή.
Το κρυπτοκείμενο παράγεται ως εξής (όπου $ctr$ είναι το πάνω μισό του μετρητή):

\[
ciphertext = AES_{CTR}(k_{enc}, ctr||0, plaintext)
\]

Για να αποκρυπτογραφηθεί ένα μήνυμα, ο χρήστης παραθέτει το κοινό μυστικό με το προσωπικό id του αποστολέα του μηνύματος.

\[
k_{dec} = H(id_{sender} || master\ key)
\]

Και με τον μετρητή που υπάρχει στο μήνυμα αποκρυπτογραφεί ως εξής:

\[
plaintext = AES_{CTR}(k_{dec}, ctr||0, ciphertext)
\]

Αυτό το σχήμα κρυπτογράφησης χρησιμοποιείται ώστε να μην υπάρχει πιθανότητα να επαναχρησιμοποιηθεί κάποια δυάδα μετρητή-κλειδιού κρυπτογράφησης, κάτι που ο Counter τρόπος λειτουργίας απαιτεί να μη συμβεί.

\subsection{Αυθεντικοποίηση}

Για τις υπογραφές χρησιμοποιούμε τον αλγόριθμο EdDSA πάνω στην καμπύλη Ed25519
Κάθε μήνυμα υπογράφεται στο σύνολο του.
Επιλέχτηκε αυτός ο αλγόριθμος για τη γρήγορη παραγωγή κλειδιού αλλά και για το μικρό μήκος υπογραφής.
Αυτό σημαίνει ότι η υπογραφή καλύπτει τόσο τα δεδομένα όσο και τα μέταδεδομένα του μηνύματοσ, όπως το αναγνωριστικό της συνομιλίας, την τιμή του μετρητή και άλλα.

\section{Υλοποίηση}

Θέλοντας να υλοποιήσουμε το mpOTR πρωτόκολλο ως επιπέδου-παραγωγής λογισμικό και στοχεύοντας σε ευρεία βάση χρηστών επιλέξαμε να επεκτείνουμε την ήδη υπάρχουσα OTR βιβλιοθήκη. Σε αυτήν την ενότητα θα παρουσιάσουμε την δομή των επιμέρους συστατικών της υλοποίησης. Θα ακολουθήσουμε μια από πάνω προς τα κάτω προσέγγιση, παρουσιάζοντας πρώτα το συστατικό ανώτατου-επιπέδου και έπειτα τα συστατικά χαμηλότερου επιπέδου.

\subsubsection{Το συστατικό ανώτατου-επιπέδου protocol}
Το συστατικό ανώτατου-επιπέδου της υλοποίησής μας λέγεται \emph{chat\_protocol}. Περιλαμβάνει τα βασικά τελικά σημεία του API που ξεκινούν μία ιδιωτική συνεδρία, διαχειρίζονται τα ληφθέντα ή προς αποστολή μηνύματακαι τερματίζουν μια ιδιωτική συνεδρία. Παρέχει επίσης τελικά σημεία του API για την διαχείριση των ιδιωτικών κλειδιών ταυτοποίησης και την διαχείριση των γνωστών δακτυλικών αποτυπωμάτων των δημόσιων κλειδιών ταυτοποίησης. Εκτενής περιγραφή για το API υπάρχει στην ενότητα \ref{section:api}.

Μεγάλο μέρος της υλοποίησης του πρωτοκόλλου mpOTR πραγματοποιείται κατά την διαχείριση ληφθέντων μηνυμάτων, αφού τότε συμβαίνουν αλλαγές κατάστασης. Όσον αφορά τα ληφθέντα μηνύματα, το συστατικό protocol είναι υπεύθυνο να ελέγχει αν το session ID ταιριάζει, να επιβεβαιώνει τις υπογραφές υπογεγραμμένων μηνυμάτων και τελικά να τα ξεδιαλέγει προωθώντας τα στο κατάλληλο συστατικό υπο-πρωτοκόλλου, προσθέτοντάς τα στην ουρά αναμονής ή απορρίπτοντάς τα. Αφού ένα μήνυμα προωθηθεί σε ένα συστατικό υπο-πρωτοκόλλου, το συστατικό protocol ελέγχει αν έχει συμβεί κάποια αλλαγή κατάστασης και αν χρειάζεται αρχικοποιεί το επόμενο υπο-πρωτόκολλο.

Όσον αφορά τα μηνύματα που πρόκειται να αποσταλούν, είναι υπεύθυνο να ελέγχει αν έχει εγκατασταθεί μια ιδιωτική συνεδρία. Σε αυτήν την περίπτωση πρέπει να τα υπογράψει και να τα κρυπρογραφήσει καταλληλα ή να τα απορρίψει αν συμβεί κάποιο λάθος.

Ο κώδικας του συστατικού protocol παρατίθεται στο παράρτημα \ref{appendices:protocol-code}.

\subsection{Συστατικά υπο-πρωτοκόλλων}
Τα υπο-πρωτόκολλα υλοποιήθηκαν ως ξεχωριστά συστατικά. Η γενική μορφή καθενός περιλαμβάνει μια υλοποίηση ενός First-Class ADT που περιέχει εσωτερικές πληροφορίες του υπο-πρωτοκόλλου. Επίσης παρέχει μια διεπαφή που χρησιμοποιείται από το συστατικό ανώτατου-επιπέδου protocol.

Για κάθε δωμάτιο συνομιλίας, το αντίστοιχο \emph{ChatContextPtr} instance περιέχει ένα handle του First-Class ADT για κάθε υπο-πρωτόκολλο. Τα ληφθέντα μηνύματα προωθούνται απ' το συστατικό ανώτατου-επιπέδου protocol στο κατάλληλο υπο-πρωτόκολλο μαζί με το \emph{ChatContextPtr} instance handle. Το \emph{ChatContextPtr} περιγράφεται στην ενότητα \ref{section:infrastructure-components-greek}.

Κάθε υπο-πρωτόκολλο υλοποιεί τη δική του μηχανή καταστάσεων. Η τρέχουσα κατάσταση παρέχεται από την διεπαφή του First-Class ADT, έτσι ώστε οι αλλαγές κατάστασης να γίνονται αντιληπτές από το συστατικό ανώτατου-επιπέδου protocol.

Ο τύπος του First-Class ADT handle ονομάζεται \emph{Chat[...]InfoPtr} και ο τύπος της κατάστασης \emph{Chat[...]State}, όπου το \emph{[...]} είναι το όνομα του υπο-πρωτοκόλλου.

Η βασική διεπαφή, κοινή στα περισσότερα υπο-πρωτόκολλα, περιλαμβάνει τις κάτωθι συναρτησεις:

\begin{lstlisting}[caption={Γενική διεπαφή υπο-πρωτοκόλλων},label={lst:subprotocol-interface-greek}]
void chat_[...]_info_free(Chat[...]InfoPtr info);
Chat[...]State chat_[...]_info_get_state(Chat[...]InfoPtr info);
int chat_[...]_init(ChatContextPtr ctx, ChatMessage **msgToSend);
int chat_[...]_is_my_message(const ChatMessage *msg);
int chat_[...]_handle_message(ChatContextPtr ctx, ChatMessage *msg, ChatMessage **msgToSend);
\end{lstlisting}

\begin{description}
  \item \emph{chat\_[...]\_info\_free}: Αποδεσμεύει τα εσωτερικά δεδομένα του First-Class ADT που προσδιορίζεται από το \emph{info} handle.

  \item \emph{chat\_[...]\_info\_get\_state}: Επιστρέφει την τρέχουσα κατάσταση του υπο-πρωτοκόλλου που προσδιορίζεται από το \emph{info} handle.

  \item \emph{chat\_[...]\_init}: Αρχικοποιεί ένα υπο-πρωτόκολλο στα πλάισια του δωματίου συνομιλίας που προσδιορίζεται από το \emph{ctx}. Η παράμετρος εξόδου \emph{*msgToSend} επιστρέφει ένα μήνυμα που πρέπει να αποσταλεί μετά την αρχικοποίηση, αν υπάρχει τέτοιο. Επιστρέφει \emph{0} αν δεν συνέβη κάποιο λάθος, \emph{non-zero} σε περίπτβση λάθους. 

  \item \emph{chat\_[...]\_is\_my\_message}: Επιστρέφει \emph{1} αν το μήνυμα πρέπει να διαχειριστεί από αυτό το υπο-πρωτόκολλο ή \emph{0} αν όχι.

  \item \emph{chat\_[...]\_handle\_message}: Διαχειρίζεται το μήνμυα \emph{msg} που ελήφθη στο δωμάτιο συνομιλίας που προσδιορίζεται από το \emph{ctx}. Η παράμετρος εξόδου \emph{*msgToSend} επιστρέφει ένα μήνυμα που πρέπει να αποσταλεί μετά την διαχείριση, αν υπάρχει τέτοιο. Επιστρέφει \emph{0} αν δεν συνέβη κάποιο λάθος, \emph{non-zero} σε περίπτωση λάθους. 
\end{description}

Ο κώδικας των συστατικών υποπρωτοκόλλων παρατίθεται στα παραρτήματα \ref{appendices:offer-code}, \ref{appendices:dske-code}, \ref{appendices:gka-code}, \ref{appendices:attest-code}, \ref{appendices:communication-code} και \ref{appendices:shutdown-code}.

\subsection{Συστατικά υποδομής}
\label{section:infrastructure-components-greek}
Καθένα από τα κάτωθι συστατικά υποδομής περιλαμβάνει την υλοποίησης ενός First-Class ADT συνοδευόμενη από σχετικές συναρτήσεις:

\begin{description}
  \item chat\_context: Περιλαμβάνει ένα First-Class ADT με τύπο handle \emph{ChatContextPtr} που μοντελοποιεί το πλαίσιο ενός δωματίου συνομιλίας. Κάθε instance περιλαμβάνει λεπτομέρειες του δωματίου συνομιλίας (το λογαριασμό χρήστη, το εν χρήσει πρωτόκολλο, τη λίστα συμετεχόντων κτλ.), handles για το info κάθε υπο-πρωτοκόλλου και λεπρομέρειες για την συνεδρία mpOTR (session ID, εφήμερο κλειδί υπογραφής, κοινό μυστικό, κλειδί ταυτοποίησης κτλ.). Επίσης παρέχει συναρτήσεις για την προσθήκη ή την εύρεση ενός context σε μια λίστα contexts.

  \item chat\_message: Παρέχει συναρτήσεις για την δημιουργία κάθε τύπου mpOTR μηνύματος. Κάθε mpOTR μήνυμα μοντελοποιείται ως μια δομή τύπου \emph{ChatMessage}. Επίσης παρέχει συναρτήσεις για σειριοποιίηση και ενός mpOTR μηνύματος και το αντίστροφο.

  \item chat\_participant: Περιλαμβάνει ένα First-Class ADT με τύπο handle \emph{ChatParticipantPtr} που μοντελοποιεί έναν συμμετέχοντα σε ένα δωμάτιο συνομιλίας. Επίσης παρέχει συναρτήσεις για την προσθήκη και την εύρεση ενός συμμετέχοντα σε μια λίστα συμμετεχόντων.
  
  \item chat\_id\_key: Περιλαμβάνει ένα First-Class ADT με τύπο handle \emph{ChatIdKeyPtr} που μοντελοποιεί ένα μακροπρόθεσμο κλειδί ταυτοποίησης του χρήστη. Ο πραγματικός τύπος του κλειδιού ταυτοποίησης μπορεί να είναι οποιοσδήποτε τύπος υλοποιεί την διεπαφή που παρατίθεται στην καταγραφή \ref{lst:internal-key-interface-greek}. Επίσης παρέχει συναρτήσεις για την παραγωγή νέου κλειδιού ταυτοποίησης για έναν λογαριασμό και για την εύρεση ενός κλειδιού ταυτοποίσης σε μια λίστα κλειδιών ταυτοποίησης. Τέλος, παρέχει συναρτήσεις για την ανάγνωση και την εγγραφή μιας λίστας κλειδιών ταυτοποιήσης σε αρχείο.
  
\begin{lstlisting}[caption={Διεπαφή εσωτερικού κλειδιού},label={lst:internal-key-interface-greek}]
struct ChatInternalKeyOps{
    ChatInternalKeyPtr (*generate)(void);
    int (*serialize)(ChatInternalKeyPtr, gcry_sexp_t *);
    ChatInternalKeyPtr (*parse)(gcry_sexp_t);
    unsigned char * (*fingerprint_create)(ChatInternalKeyPtr);
    void (*free)(ChatInternalKeyPtr);
};
\end{lstlisting}

  \item chat\_dh\_key: Ένα First-Class ADT με τύπο handle \emph{ChatDHKeyPtr} που μοντελοποιεί ένα ζεύγος κλειδιών \dhname key και υλοποιεί την διεπαφή εσωτερικού κλειδιού που παρατίθεται στην καταγραφή \ref{lst:internal-key-interface-greek}.

  \item chat\_fingerprint: Περιλαμβάνει ένα First-Class ADT με τύπο handle \emph{OtrlChatFingerprintPtr} που μοντελοποιεί το δακτυλικό αποτύπωμα του δημόσιου κλειδιού ταυτοποίησης ενός συμμετέχοντα. Επίσης παρέχει συναρτήσεις για την εύρεση, την προσθήκη ή την απομάκρυνση ενός δακτυλικού αποτυπώματος από μια λίστα δακτυλικών αποτυπωμάτων. Τέλος, παρέχει συναρτήσεις για την ανάγνωση και εγγραφή μιας λίστας δακτυλικών αποτυπωμάτων σε αρχείο.
  
  \item chat\_pending: Περιλαμβάνει ένα First-Class ADT με τύπο handle \emph{ChatPendingPtr} που μοντελοποιεί ένα εκκρεμές μήνυμα. Κάθε instance περιλαμβάνει το όνομα χρήστη του αποστολέα και την συμβολοσειρά του μηνύματος.
  
  \item chat\_event: Περιλαμβάνει ένα First-Class ADT με τύπο handle \emph{OtrlChatEventPtr} που μοντελοποιεί ένα γεγονός. Κάθε instance περιλαμβάνει τον τύπο του γεγονότος και τα σχετικά με τον τύπο δεδομένα. Παρέχει μια συνάρτηση δημιουργίας γεγονότος για κάθε τύπο γεγονότος.

  \item chat\_info:  Περιλαμβάνει ένα First-Class ADT με τύπο handle \emph{OtrlChatInfoPtr} που μοντελοποιεί τον περιγραφέα ενός δωματίου συνομιλίας και περιλαμβάνει πληροφορίες για ένα συγκεκριμένο δωμάτιο συνομιλίας που αποστέλλονται στην εφαρμογή-πελάτη.
  
  \item{list}: Περιλαμβάνει την υλοποίηση διπλά συνδεδεμένης λίστας και ενός iterator για τη λίστα. Η λίστα υλποιείται ως First-Class ADT με τύπο handle \emph{OtrlListPtr}. Ο iterator επίσης υλοποιείται ως First-Class ADT με τύπο handle \emph{OtrlListIteratorPtr}.
\end{description}


\subsection{Λειτουργικά συστατικά}
Πρόκειται για τα συστατικά που παρέχουν χαμηλού επιπέδου συναρτήσεις. Υπάρχουν τα τρία παρακάτω:

\begin{description}
  \item chat\_sign: Παρέχει συναρτήσεις για παραγωγή και επιβεβαίωση υπογραφών.

  \item chat\_enc: Παρέχει συναρτήσεις για κρυπτογράφηση και αποκρυπτογράφηση.

  \item chat\_serial: Παρέχει συναρτήσεις για σειριοποίηση και αποσειριοποίηση διάφορων τύπων μεταβλητών που χρησιμοποιούνται στα mpOTR μηνύματα.
\end{description}

\section{Επόμενες προσθήκες}

\subsection{Κατάτμηση Μηνυμάτων}
Πολλά δίκτυα θέτουν περιορισμούς για το μήκος του μεταδιδόμενου μηνύματος.
Είναι δυνατόν λοιπόν ένα mpOTR μήνυμα να μη χωρά σε αυτό το μήκος.
Για να λυθεί αυτό το πρόβλημα το OTR χρησιμοποιεί έναν μηχανισμός κατάτμηση από τη δεύτερη έκδοση.

Αυτός ο μηχανισμός είναι αρκετά διαισθητικός.
Από την πλευρά του χρήστη, τα μηνύματα σπάνε σε $Ν$ μικρότερα μηνύματα, το καθένα αρκετά μικρό ώστε να χωρά στο μήκος που επιβάλλεται από το δίκτυο.
Το κάθε κομμάτι περιέχει έναν αριθμό σειράς $k$, τον αριθμό $Ν$ καθώς και ένα κομμάτι του αρχικού, μεγάλου, μηνύματος.
Ο αριθμός $k$ δηλώνει τη θέση του συγκεκριμένου κομματιού στο μεγάλο μήνυμα, ξεκινάει από τον αριθμό 1 και τελειώνει στον $Ν$.
Από την πλευρά του παραλήπτη, τα κομμάτια συγκεντρώνονται έτσι ώστε μόλις ληφθεί το κομμάτι με $k = Ν$, το συνολικό μήνυμα να μπορεί να ανακατασκευαστεί.

Αυτή η μεθοδολογία λειτουργεί, αρκεί τα κομμάτια να παραλαμβάνονται με τη σειρά που στάλθηκαν.
Εάν δεν ισχύει αυτό, το OTR απορρίπτει τα κομμάτια και άρα το συνολικό μήνυμα.
Ένα ακόμα μεγαλύτερο πρόβλημα προκύπτει όταν κομμάτια από διαφορετικά μηνύματα παραλαμβάνονται ανακατεμένα.
Επειδή το κάθε κομμάτι δεν περιέχει κάποια αναγνωριστική πληροφορία για το μήνυμα από το οποίο προέκυψε, το μόνο διακριτικό είναι ο αριθμός $Ν$.
Τι συμβαίνει όμως για δύο διαφορετικά μηνύματα τα οποία σπάνε σε ίδιο αριθμό κομματιών, και τα οποία παραλαμβάνονται ανακατεμένα;

Τα παραπάνω προβλήματα είναι αρκετά απίθανο να συμβούν όταν συνομιλούν δύο άτομα.
Αλλά ένας τέτοιος μηχανισμός για πολλά άτομα θα ήταν κακή επιλογή.
Ακόμα και αν τα κομμάτια συγκεντρώνονται ξεχωριστά για τον κάθε αποστολέα, απόρριψη κομματιού κατά τη φάση εγκατάστασης της συνεδρίας θα απαιτούσε επανεκκίνηση της διαδικασίας, χωρίς εγγυήσεις ότι αυτή τη φορά δε θα πάει κάτι στραβά.

\subsection{Ομοφωνία σε σταθερό χώρο}

Στο \cite{mpotr} ακολουθείται μια "αφελής" λύση.
Για να ελέγχεται η ομοφωνία, τα μηνύματα από κάθε χρήστη αποθηκεύονται μέχρι τη Shutdown φάση, όπου και θα ταξινομηθούν αλφαβητικά και θα περάσουν από μια συνάρτηση κατατεμαχισμού.
Παρότι αυτή η λύση πετυχαίνει το σκοπό του ελέγχου της ομοφωνίας, απαιτεί χώρο μνήμης $O(M)$ όπου $M$ ο αριθμός των μηνυμάτων.

Θεωρούμε ότι μπορούμε να πετύχουμε το ίδιο αποτέλεσμα σε σταθερό χώρο χρησιμοποιώντας κρυπτογραφικούς συγκεντρωτές \cite{accum_def}.

Αφού αυτοί οι συγκεντρωτές είναι ανθεκτικοί στις συγκρούσεις, αλλά παράλληλα και ημι-μεταθετικοί είναι ιδανικοί για τους σκοπούς μας. Μπορούμε να περνάμε στον συγκεντρωτή τα λαμβανόμενα μηνύματα με όποια σειρά αυτά έρχονται. Η ημι-μεταθετικότητά τους μας διασφαλίζει ότι αν δύο συμμετέχοντας λάβουν τα ίδια μηνύματα τότε οι συγκεντρωτές τους θα καταλήξουν στην ίδια τιμή στο τέλος.

Έτσι δεν έχουμε πια την ανάγκη να αποθηκεύουμε τα μηνύματα έτσι ώστε να τα ταξινομήσουμε στη Shutdown φάση. Μας αρκεί μόνο να αποθηκεύουμε την τιμή του συγκεντρωτή, η οποία είναι προφανώς σταθερού χώρου.

\section{Αιτιώδης διάταξη μηνυμάτων}

Εδώ θα δούμε επιφανειακά πώς μπορούμε να πετύχουμε αιτιώδη διάταξη των μηνυμάτων μέσα σε ένα δωμάτιο επικοινωνίας.

\subsection{Γιατί αιτιώδης διάταξη}

Για να καταλάβουμε γιατί η αιτιώδης διάταξη είναι το καλύτερο δυνατό που μπορούμε να πετύχουμε ας δούμε τι μπορούμε και τι δε μπορούμε να κάνουμε:
Πρώτα παρατηρήστε ότι ένα δωμάτιο επικοινωνίας πολλών ατόμων είναι ένα κατανεμημένο περιβάλλον.
Αυτό σημαίνει ότι δεν υπάρχει κάποια κεντρική αρχή, η οποία να μπορεί να αποφασίσει αν ένα μήνυμα ήρθε πριν από κάποιο άλλο.

Ακόμη επειδή κανένας συμμετέχοντας δεν εμπιστεύεται κάποιον άλλον, δε μπορούμε να χρησιμοποιήσουμε τιμές, τις οποίες οι συμμετέχοντες ελέγχουν πλήρως, τα ρολόγια του υπολογιστή τους για παράδειγμα.

Η μόνη πληροφορία που \emph{πρέπει} να εμπιστευτούμε τους άλλους συμμετέχοντες είναι ποια μηνύματα έχουν δει.
Δεν έχουμε άλλη επιλογή εδώ καθώς δε μπορούμε να ξέρουμε αν ένας επιτιθέμενος έχει κόψει μηνύματα, αν ο συμμετέχοντας μας λέει ψέμματα ή αν απλά το μήνυμα έχει καθυστερήσει λόγο δρομολόγησης.

\setlanguage{american}
